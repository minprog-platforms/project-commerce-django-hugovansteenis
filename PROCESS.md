# Zaterdag 26 november 2022 (1e versie)
Ik had nu pas echt wat tijd over om te beginnen met de Commerce opdracht. Ik wilde eerst bij deze opdracht ervoor zorgen dat ik een paar classes had om de database mee in te vullen en had hiervoor de Listing, de User en de Category class om in ieder geval de Create New Listing pagina te kunnen ontwerpen. Daar is nu een groot deel van afgemaakt ik moet er alleen nog zorgen dat de data uit het form wordt toegevoegd wordt aan de database. Ik moet zeggen dat ik nog wel even moet wennen met de admin pagina en de bijkomende superuser command, aangezien dit allemaal nog wel erg nieuw aanvoelde. Voor de rest waren er nu nog niet heel veel problemen op mijn weg gekomen die ik niet kon oplossen. Ik heb alleen last van het feit dat het CSS bestand niet werkt, als ik hierin wat aanpas of toevoeg verandert er niks in het uiterlijk. Dit zal ik maandag nog even goed uitzoeken.

# Maandag 28 november 2022 (2e versie)
Vandaag heb ik mij bezig gehouden met het creëren van de ‘active listings’ pagina en wat hier allemaal bij komt kijken. Ik vond het zelf echt best vermakelijk om allemaal verschillende listings aan te maken en ze vervolgens gelijk op mijn pagina te krijgen, dit voelde echt enorm belonend toen ik het eenmaal werkend had gekregen. Tijdens het maken van deze stap had ik eerst wat problemen met de afbeeldingen die niet wilden werken, maar na een paar keer proberen met verschillende afbeeldingen van Google was het plotesling werkend. Voor de rest had ik niet echt problemen, de enige echt uitdaging zat bij mij meer in de opmaak omdat ik dat echt netjes en clean wilde hebben voor mijzelf en daar heeft dan ook wel wat tijd in gezeten. Betreft het CSS probleem heb ik nu gebruik gemaakt van de style tag aangezien ik dat probleem nog steeds niet had kunnen fixen.  

# Dinsdag 29 november 2022 (3e versie)
Er zijn weer grote stappen gemaakt met het afmaken van de commerce opdracht. Het doel was om deze dag de listing page te maken en daarnaast het concept van de watchlist te implementeren en dat is beide gelukt. Ik moet zeggen dat ik wel veel dingen moest opzoeken om daadwerkelijk de watchlist pagina en de functie juist te implementeren, want zelf kwam ik er op dit gebied niet helemaal uit. Toch ben ik wel blij met wat er nu al mogelijk is in dit kleine projectje. Ik moet nu voor mij nog het meest vervelende implementeren en dat is de functie van bidding en daar kijk ik een beetje tegenop aangezien ik niet zou weten hoe dat precies in werking gaat, maar dat is een probleem voor straks. Ook moeten de commentfunctie geïmplementeerd worden, die ik tevens nodig heb voor mijn eigen project als dat allemaal nog gaat lukken binnen de tijd natuurlijk.
Betreft mijn eigen project heb ik deze dag er nog niet aangezeten het plan is om daar morgen wat tijd in te steken om zo het prototype voor de deadline ingeleverd te hebben. 
